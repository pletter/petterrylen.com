<html>
<p>
    Jag tror på en värld där fler säger upp sig från jobbet för att göra konst.
    <br><br>
    Jag tror på fler färger – jag vill ha mer klotter, fler orangea bilar, jag önskar mig mer färgglada strumpor i
    35-årspresent av Leila.
    <br><br>

    Jag tror på att vi borde öka kulturbudgetten med 1000%. Det skulle betala sig på 10 år, jag har INGA tvivel.
    <br><br>

    – varför vara kriminell när du kan spela piano <br>
    – varför ha en stressjukdom när du kan dansa <br>
    – varför kriga när vi kan skriva brev till varandra
    <br><br>

    Nu när det är ur världen, låt mig förklara några av grundstenarna jag lever efter och tror på:
    <br><br>

    <b>Dela mer:</b>
    <br><br>

    Jamen jag har så mycket tankar och känslor, och ändå så går jag runt så tyst hela tiden – jag tror vi blir starkare
    och
    lyckligare som mänsklighet när vi delar mer av vi tänker och känner. Att kommunicera är vår superpower som däggdjur,
    och
    jag tror inte vi använder vår kollektiva förmåga att dela med oss till mer än 1%. Tänk på alla tankar och känslor
    som förblir hemliga!
    <br><br>

    Ju mer vi delar, ju mer lär vi oss. Ju mer vi berättar om våra problem, om våra kamper, ju mer lär vi oss om oss
    själva,
    och ju mer kan vi inse att vi inte är ensamma.
    <br><br>

    Ju fler olika perspektiv vi möter, ju visare blir vi, ju mer accepterande och kärleksfulla kan vi tillåta oss själva
    att
    vara. Vinn vinn vinn vinn vinn för alla.
    <br><br>

    <b>Skapa mer: </b>
    <br><br>

    Att vara kreativ handlar bland annat om att utforska sina rädslor. Ju mindre rädsla, och ju mer nyfikenhet vi som
    befolkning har, ju mindre kommer vi kriga, snatta, stressa och andra dåliga saker.
    <br><br>

    <b>Var en idiot: </b>
    <br><br>

    Det mesta inom vårt samhälle är alltför tråkigt. Vi är inte skapta att ha så mycket tråkigt.
    <br><br>

    Möten, byrokrati, kollektivtrafik, betong, färgen grå, alla ska kunna samma sak-skolan, politiken.
    <br><br>

    Menar du att vi borde kasta mer bajs på varandra? Fler skandalrubriker i “kvällstidningarna”? Nej!!
    <br><br>

    Tvärtom, vi ska leka mer. Börja varje möte med under hökens vingar kom.
    <br><br>

    Låt politikerna för en dag få framföra deras åsikter som tavlor endast.
    <br><br>

    Anställ krokodilklädda trubadurer i tunnelbanan. Istället för biljettkontrollanter?
    <br><br>

    Fler träd. Fler julgranar, året om, fast med olika teman.
    <br><br>

    Varför?
    <br><br>

    För att varför inte ha roligt? Varför inte vara lite idiotiska? Helt seriöst, varför inte?
    <br><br>

    För att nån kanske råkar bli sur. För att vi skulle behöva anstränga oss?
    <br><br>

    Det är en ansträngning att vara idiotisk, för det är okänt, nytt, omöjligt – allt det vi som trygghetsvarelser
    undviker.
    Men i verkligheten är det inte en ansträngning, det är inte mer ansträngande att ha roligt än att ha tråkigt, det
    enda
    som krävs är mer mod.
    <br><br>

    Och vi kommer bli sura, ja det kommer vi. Och det är viktigt – om vi är rädda för att bli arga för varandra stänger
    vi
    ner hela mänskligheten i oss. Ilska göder samtal, som göder nya idéer.
    <br><br>

    Kärlek börjar alltid med bråk.
    <br><br>

    <img src="/images/kon.webp">
    <br><br>

    ————
    <br><br>

    Fortsättning följer
    <br><br>
</p>

</html>