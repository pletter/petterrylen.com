<html>
<p>
    En om-mig-sida, vad ska det stå på den?
    <br><br>


    Om mig, vem är jag, jag är jag, det som tittar ut igenom ögonen, fingrarna som rör sig, tinnitusen som piper.
    <br><br>
    <img src="/images/petterbulle.webp">
    <br><br>
    Så vad är skillnaden från alla andra? <br><br>

    Jag har ett otroligt starkt behov av att spela konserter. Att känna att jag lyckas med min musik. Jag kan inte stå
    ut med tanken om att jag skulle stanna här, aldrig komma vidare, aldrig kunna spela min musik för människor, att
    aldrig kunna välja att spela konsert när jag själv vill.
    <br><br>

    Det känns som att de flesta andra människor är lite mer chill med att deras liv spelar ut sig lite som det nu blir?
    <br><br>

    Jag tror har haft det här behovet, precis lika starkt, sedan jag var 13 år. Innan dess ville jag bli
    innebandyproffs, precis lika mycket.
    <br><br>

    Mitt behov kan ta sig smått sjukliga uttryck, tex i form av arbetsnarkomani, klockan är 00.36 när jag skriver det
    här och jag borde ha gått och lagt mig, men det är alldeles för spännande att se vad den här om-mig-sidan kan bli
    till.
    <br><br>

    Det är nog helt klart så, att jag känner att jag inte är en ok människa om jag inte lyckas med min musik. Hela min
    självbild bygger på att jag ska ut och spela konserter. Hela.
    <br><br>

    Det finns inget annat scenario som skulle kunna vara ok.
    <br><br>

    Det känns ganska pinsamt att skriva, för vad har jag egentligen gjort de senaste 7 åren för att komma ut?
    <br><br>

    Jag har spelat en väldans massa vardagsrumskonserter, det har jag. Jag har haft 1000 olika märkliga planer.
    <br><br>

    Jag har spelat en konsertserie på 7eleven i Köpenhamn (jag blev kickad efter 6 dagar)<br>
    Jag har gjort YouTube-vloggar.<br>
    Jag har gjort skolkonserter med workshops (näe det räknas inte, eleverna har inget val annat än att komma!)<br>
    Jag har spelat free jazz på gatan i Nigeria.<br>
    Jag har livestreamat varje dag i långa perioder.<br>
    Jag har spelat jazzpiano……
    <br><br>

    Jag aldrig hittat rätt.
    <br><br>

    Jag har aldrig tidigare riktigt trott på min musik i sig själv, istället har jag alltid hittat på ett sätt att vara
    rolig, konstig.
    <br><br>

    Jag har blivit känd som han med en papperskorg på huvudet. Och det med all rätta.
    <br><br>

    Jag har inget emot att ha en papperskorg på huvudet.
    <br><br>

    Men jag vill att det som står i mitten, i fokuset, är min musik, min uppträdan. Min sång, min text och mitt
    pianospel, i symbios.
    <br><br>

    Är den här om-mig-sidan ännu ett sätt för mig att ta bort fokus från min musik, till nåt annat, till allt det runt
    om, som är så mycket lättare, mindre sårbart att prata om? Ännu en omväg som inte leder nån vart?
    <br><br>

    Kanske, men kanske inte! Jag vet inte riktigt vad jag håller på med här heller.
    <br><br>

    Jo någon form av känsla har jag. Av att jag vill bygga upp en värld, på den här hemsidan, runt min musik, om min
    musik,
    som liksom förklarar vem jag är och vad musiken betyder för mig, så att det går att förstå, så att det går att
    upptäcka, lite i taget. En värld som gör musiken till allvar, som ger den uppmärksamheten den förtjänar.
    <br><br>

    Kan det vara så att det är det jag egentligen saknar – att ta mig själv och min musik på fullaste allvar, snarare än
    att jag måste ha succé som artist?
    <br><br>

    Än så länge har jag inte så mycket material här på hemsidan. Men jag planerar att uppdatera frekvent, med både text
    och video,
    under hösten 2024.
    <br><br>

    Välkommen att titta förbi när du vill, och om du vill vara säker på att inte missa nånting kan du <a
        data-formkit-toggle="f6da53ab8f" href="https://piano-petter.ck.page/f6da53ab8f">gå med i mitt
        nyhetsbrev Newspetter</a>.
</p>
<br><br>
<script async data-uid="f6da53ab8f" src="https://piano-petter.ck.page/f6da53ab8f/index.js"></script>

</html>